---
order: 3
image: assets/img/proposal.jpg
image_position: bottom
---
### Žiadosť o ruku

Rado si uvedomil, že chce požiadať Kačku o ruku chvíľu po návrate z dovolenky v Brazílii. V septembri 2022 započal prípravu na onen dôležitý deň hľadaním správneho miesta a času. Najprv premýšľal nad víkendom v zahraničí, ale potom sa rozhodol, že najlepšie to bude niekde blízko Brna na Južnej Morave. Výber padol na vinárske mesto Znojmo a začal sa výber termínu. Prvý vybraný termín bol ešte pred Vianocami, ale bohužiaľ v momente kúpy ubytovania na tento dátum dostal od Kačky správu, že má vtedy Vianočné posedenie s kamarátkami. Voľba, teda padla na januárový dátum a z víkendov sa najlepšie javil 20-22.1. Dátum bol, teda určený a mohol začať hľadať prsteň, ktorý by najlepšie sadol na jej prst. Po strastiplnej ceste výberu našiel ten správny. Napriek skorému výberu, prsteň nakoniec prišiel až pár hodín pred cestou do Znojma, a tak vedel, že bude nutné improvizovať. Pri sobotnej prechádzke v čerstvo zasneženom Znojme prvý pokus na vyhliadke prekazili turisti, ktorí sa na mieste objavili presne v čase, keď už Rado nabral odvahu pokľaknúť. Muselo sa, teda pokračovať ďalej v improvizácii hľadania ideálneho miesta. Prechádzka sa, teda o pár kilometrov predĺžila až na ďalšiu vyhliadku, kde po uistený, že v okolí nevidí nikoho, kto by tento moment vedel prerušiť, pokľakol a požiadal Kačku o ruku. Tá sa v tom momente sústredila iba, aby zvládla odpovedať ÁNO, a preto si ani nepamätá, ako presne znela otázka žiadosti. Prsteň bol na ruke a prekonal všetky Kačkine očakávania. A tým momentom začala cesta ku očakávanému dňu, ktorým je 17.6.2023.

