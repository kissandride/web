---
order: 2
image: assets/img/paodeacucar.jpeg
image_position: bottom
---
### A co dál?

Během jejich vztahu už toho stihli spoustu zažít. Necelý měsíc od seznámení odjeli na čtyřdenní výlet do Rakouska. Byla to první zkouška začínajícího vztahu a zvládli ji! První společné léto se snažili vyplnit různými aktivitami, třeba výlety na kole, boulder, vycházky a další randíčka. Po prázdninách Kačka začala svůj poslední ročník na vysoké škole a Rado se tak mohl věnovat o něco více své práci. Co stojí určitě za zmínku, tak to že absolvovali lekce Slovenského lidového tance z Telgártu, což bylo pro Rada velké vystoupení z jeho komforní zóny. Těsně před státnicemi Kačky se vydali na návštěvu ke kamarádce Magdě do Dánska na víkend, kde si to všechno parádně užili. Na jeden z těch dní oba vzpomínají často a patří to mezi jejich nejlepší vzpomínky. Byl to den, kdy si půjčili kola a pojeli skoro celou Kodaň. Po promocích Kačky je čekala největší společná cesta. Cesta do Brazílie. Tam strávili 3 týdny společně s Radovou kamarádkou Carol, její rodinou a kamarády. Procestovali část brazilského státu Rio de Janeiro. A mimochodem, Carol přijede i svatbu! Po návratu z Brazílie si užili poslední dny prázdnin a potom pro Kačku začala tvrdá realita a 1.9. nastoupila do práce. Během tohoto období už se rodila myšlenka ohledně žádosti o ruku, o tom se ale více dozvíte níže.
