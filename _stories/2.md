---
order: 1
image: assets/img/christiania.jpeg
image_position: bottom
---
### Seznámení

Naše seznámení označujeme oba jako osudové, protože stačilo opravdu málo, abychom se nikdy nepoznali. Bylo 2.7.2021 a u Radových kamarádů probíhala kolaudačka resp. dekoloudačka bytu v Brně. Zároveň na tom bytě bydleli i kamarádi Kačky, které znala ze slovenského folklorního souboru v Brně, kam během studia v Brně chodila. No a proč to teda bylo tak osudové? Kačka těsně před kolaudačkou byla na running sushi (mimochodem teď už se svojí svědkyní a naší wedding manažerkou), kde se přejedla tak, že nemohla skoro chodit, takže se ji tam vůbec nechtělo a vypadalo to, že na akci vůbec nedorazí. Nakonec se přemohla a dorazila. Rado dorazil na akci kolem deváté hodiny a proběhlo jen rychlé seznámení. Do řeči se dostali až po půlnoci, kdy se Rado došel zeptat na otázku “Aký je tvoj ciel života?”. Tuto otázku za ten večer podal snad každému, ale jediná Kačka se snažila odpovědět vážně, což si stejně Rado nepamatuje. Poté se zase začali bavit s jinými skupinkami a Kačka už se chystala domů. Nakonec okolí bylo silnější a přemluvili ji, ať ještě chvilku zůstane, a tak kolem čtvrté hodiny ranní jsme se znovu setkali. To už Rado moderoval vtipný příběh jeho kamaráda a mezi tím si předávali jeden krýgl s vodou a magnézkém, takže první interakce! Jelikož bydleli na stejné trase šaliny, po párty jeli stejným spojem. Slovo dalo slovo a Rado si řekl o kontakt, šok pro Kačku, že to nebyla žádná sociální síť, ale telefonní číslo. Nakonec si našli rychle záminku se potkat a 7.7.2021 proběhlo jejich první rande. A zbytek je už historie. 
